XII . PRAEFATIO.

at exemplum inde nono saeculo factum, quod unicum ad nos pervenit. Talibus
libris adnumerandus Hieronymus Floriacensis. Venit ex Italia, aequiperat
Sallustium. Scripturam et ipse et Bodleianus ita repraesentant Italicam, ut
Bernensis et Valentianensis Gallicanam. Ubinam in Italia scripti sint, nihilo
magis scimus, quam quando pristinam sedern reliquerint. Qui Floriacum
postea latus est, septimo saeculo ibi cum descriptus est codex nunc Ber-
nensis 219 ¹), nondum videtur adfuisse. Adfuit, ut vidimus, nono. Tum etiam
monasteriis vicinis ad describendum commodatur, ut Turonensi et Miciacensi.

Sed antequam descriptus est, a grammatico quodam cum altero
Chronicorum exemplo, quod novum ab eo nota Tironiana significabatur ²),
collatus est multisque locis varia lectio ei apposita 3); qualem in his foliis
superstitibus reperimus: Reg. 34, Paris. lv, 4, 6, 7v 4), Lugd. 167, 168, 168V‚
169‘1. Potest id Floriaci factum esse, ubi nota erat ars Tironiana 5). Potest
etiam factum esse Turonibus vel, in proxima Floriaci vicinitate, Miciaci.

Ad medium extremumque fluvium Ligerem vel haud procul inde sita
monasteria et sedes episcopales aevo Karolino litterarum palmam certatim
petiisse, inter res iam paene decantatas habetur. Dedecet philologum non
audiisse Turones Aurelianum Floriacum Ferrarias Senones Altissiodorum‚ non
nosse Alcvinos Theodulsos Lupos Heiricos, inter ductus litterarum Turonen-
sium et Aurelianensium nescire primo obtutu distinguere. Attamen una huius
historiae pagina nondum perscripta est et quae hic plurimum desideretur.
Lupo Petrus componendus est, Miciacum Floriaco.

ln sancti Maximini monasterio Miciacensi proxime Aurelianum et Flo-

riacum (hodie Saint-Mesmin de Micy) libri olim vel scripti vel asservati et

¹) Inter a. 627 et a. 699. Cf. Zangemeister et VVattenbach ad Exemplorum tab. L1X;
B. Krusch, Forschungen zur deutschen Geschichte XXII (1882) 489 et in Neues Archiv d.
Gesellschaft f. aeltere deutsche Geschichtskunde IX (1884) 135, ibidem Guilelmum Levison XXVII
(1902) 362.

Δἶ) Similiter Lupus Ferrariensis, si quidem is suit, qui Valerium Maximum nono saeculo
scriptum (nunc Bernae n. 300) cum Iulii Paridis codice antiquo contulit, ad verba arae sacrae
<Valerius Max. ed. Kempf 404, 20) adnotavit: si'c u<eluslus>, novus aulem ‘sacrae arae'; cs. I.
Schnetz, Ein Kritiker des Val. Max„ Neuburg a. D. 1901, pag. 16.

3) Cf. P. C. Molhuysen, Archiv f. Stenographie LIV (a. 1902) pag. 168.

¹) Hoc loco non novo suo usus est, sed tantum lectionem a vetere correctore in margine

positam inter ipsos versus repetivit.
·’·) Cs. Chatelain, Introduction a la lecture des notes tironiennes, Parisiis a. 1900, pag. 1265

idem, Revue de philologie XXVI (a. 1902) pag. 39.

