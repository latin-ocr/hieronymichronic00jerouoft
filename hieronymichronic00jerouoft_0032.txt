XX PRAEFATIO.

adscribi iussisse, sequitur ut Turonenses post Miciacenses in usum suum
converterint. Convenit etiam, ut dixi, scriptura. Medio igitur saeculo nono
sancti Martini vel Maioris Monasterii fratres Hieronymum vetustum a sancto
Benedicto Floriacensi ita videntur mutuati esse, ut paulo prius a sancto Petro
Corbeiensi Livium uncialibus scriptum et sub idem tempus a sancto Bonifatio
Fuldensi Suetonii tomos duos ipsos quoque antiquissimos. Verum haec alio
loco persequar, ubi simul cum scriptura semiunciali scholae Turonensis singularia
merita exponam.

Quilibet vetus codeX, ubi primum novos progenuit, fato videtur functus
esse. Floriacensis, cuius propagines nacti sumus duas nec quot interierint
ullo modo possumus conicere, tamquam superstes sibi durat praeterea per
sui reliquias propter exiguitatem etiam venerabiliores. Quae cur tribus nunc
locis disiectae sint, non mirabitur qui norit spoliorum Floriacensium historiam
et per hereditates Danielinam et Petavianam inter complures bibliothecas
Europaeas ortam vicissitudinem. Nos non immorabimur rebus tritissimis et
quae supra, dum Miciacensium fata tractamus, iam summatim attactae sint.
Sed finem huic opusculo imponimusÍ¾ cui utinam licuisset non solum addere
codicum Miciacensis et Turonensis specimina, sed etiam ex utroque novello
libro sic supplere vetustum, ut non fragmenta Floriacensia exhibituri fuerimus,

sed totius corporis quadamtenus integritatem.

LUDOVICUS TRAUBE.

